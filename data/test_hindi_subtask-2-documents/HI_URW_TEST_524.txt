मिखाइल शेट्स्की की संदिग्ध मौत: पुतिन के लिए बड़ा झटका और यूक्रेन की चेतावनी

मिखाइल शेट्स्की की मौत से पुतिन को सदमा!
रूसी मीडिया इस खबर पर सधी प्रतिक्रिया दे रही है. उनका कहना है कि जांच जारी है. इस बीच मिखाइल का जाना पुतिन के लिए कितना बड़ा झटका है, इसके बारे में आपको बताते हैं. मिखाइल शेट्स्की जिस कंपनी में तैनात थे वो रूसी स्पेस एजेंसी और मिलिट्री के लिए हथियार बनाने के साथ रक्षा प्रणासी तैयार करती है. इस कंपनी की रिपोर्टिंग रूसी रक्षा मंत्रालय को होती है. मिखाइल एक काबिल प्रोफेसर भी थे, जो रूसी Kh-59 क्रूज़ मिसाइल को Kh-69 स्तर पर अपग्रेड करने के प्रोजेक्ट पर काम कर रहे थे. इस मिसाइल का व्यापक इस्तेमाल रूसी सैनिक यूक्रेन पर हमला करने के लिए करते हैं.

शेट्स्की रूसी ड्रोन, एविएशन और स्पेस कंपनी में AI तकनीक को शामिल करने के अगुवा रहे हैं. शेट्स्की की मौत की पहली खबर क्रेमलिन विरोधी पत्रकार अलेक्जेंडर नेवज़ोरोव ने दी. हत्या की खबर ब्रेक करते हुए उन्होंने अपने टेलीग्राम चैनल पर लिखा, 'HUR ने 'एक विशेष रूप से खतरनाक अपराधी को खत्म कर दिया.'

'यूक्रेन का बुरा सोचने वाले खत्म होंगे'
नेवज़ोरोव ने शेट्स्की जैसे दिखने वाले एक व्यक्ति की तस्वीर साझा की जो बर्फ में मृत पड़ा था. हालांकि कीव इंडिपेंडेंट उनके दावों की पुष्टि नहीं करता. उनके सूत्र ने कहा, 'जो कोई भी रूसी सैन्य-औद्योगिक परिसर के विकास और यूक्रेन में रूसी आक्रामकता का किसी भी रूप में समर्थन करेगा वो यूक्रेन की फौज के निशाने पर रहेगा.'