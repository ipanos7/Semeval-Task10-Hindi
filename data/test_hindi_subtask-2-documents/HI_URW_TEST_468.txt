पोक्रोव्स्क शहर पर कब्जे के लिए छिड़ी है भीषण जंग, जानिए रूस के लिए क्यों अहम है यूक्रेन का यह शहर

पोक्रोवस्क शहर को यूक्रेन के पूर्वी मोर्चे का गढ़ कहा जाता है। जंग के दौरान भौगोलिक स्थिति इस शहर को बेहद खास बना देती है। यह शहर रसद सप्लाई का बड़ा केंद्र है और अगर रूसी सेना यहां कब्जा कर लेती है तो इसके बाद जंग में यूक्रेन की मुश्किलें जरूर बढ़ने वाली हैं।
रूस और यूक्रेन के बीच जंग लगातार भयावह रूप लेती जा रही है। रूस और यूक्रेन दोनों ही देश एक दूसरे पर घातक हमले कर रहे हैं। जंग थमने के फिलहाल कोई आसार भी नजर नहीं आ रहे हैं। इस बीच जंग में रूस को बड़ी कामयाबी मिलती हुई दिख रही है। यूक्रेन के बेहद अहम शहर पोक्रोव्स्क पर रूसी सेना कब्जे के लिए पूरी ताकत लगा रही है। रूसी सेना पोक्रोव्स्क के बेहद करीब तक पहुंच गई है। यूक्रेन सेना के जनरल ओलेक्सांद्र सिरस्की ने खुद शहर के पास भीषण लड़ाई होने की बात स्वीकार की है। 
रूस कर रहा है ताबड़तोड़ हमले
ओलेक्सांद्र सिरस्की ने कहा है कि रूसी सेना अपनी पूरी ताकत के साथ हमारी रक्षा पंक्ति को तोड़ने की कोशिश कर रही है लेकिन इन हमलों को नाकाम किया जा रहा है। अब ऐसे में सवाल यह है कि आखिर रूस पोक्रोव्स्क शहर पर कब्जा क्यों चाहता है और यह शहर क्यों इतना अहम है। अगर रूस ने इस शहर पर कब्जा कर लिया तो क्या होगा। तो चलिए  इन्हीं सवालों के जवाब जानते हैं।