यूक्रेन ने इजरायली अंदाज में लिया बदला, रूस के न्यूक्लियर डिफेंस चीफ की मौत

रूस-यूक्रेन युद्ध के बीच पुतिन को बड़ा झटका लगा है. रूस के न्यूक्लियर डिफेंस चीफ और राष्ट्रपति पुतिन के करीबी इगोर किरिलोव की मॉस्को में हुए विस्फोट में मौत हो गई है. यह विस्फोट राष्ट्रपति भवन से महज 7 किलोमीटर दूर हुआ है. इस विस्फोट की जिम्मेदारी यूक्रेन ने ली है. यूक्रेन की सुरक्षा सेवा ने दावा किया है कि उन्होंने इस घटना को अंजाम दिया है.

ऐसे ही हुई थी हमास चीफ की हत्या
मीडिया रिपोर्ट के मुताबिक, इगोर किरिलोव अपने अपार्टमेंट से बाहर आ रहे थे, तभी पास में खड़ी एक स्कूटर में विस्फोट हो गया. इस घटना में इगोर किरिलोव के साथ-साथ उनके सहायक की भी मौत हो गई है. इसी तरह इजरायल ने ईरान की राजधानी तेहरान में हमास प्रमुख इस्माइल हनीयाह की भी हत्या कर दी. हालांकि, आज तक इजरायल ने इस हमले की जिम्मेदारी नहीं ली है.

कौन है पुतिन का करीबी, जिसकी यूक्रेन ने कर दी हत्या?
कई रिपोर्ट्स में दावा किया गया है कि विस्फोट के लिए 300 ग्राम टीएनटी का इस्तेमाल किया गया था. हालाँकि, इस विस्फोट पर रूस की तरफ से अभी तक कोई आधिकारिक बयान जारी नहीं किया गया है. वहीं, सोशल मीडिया पर घटना का वीडियो वायरल हुआ है. वीडियो में देखा जा सकता है कि इमारत का मलबा पड़ा हुआ है और मलबे के बीच खून से सने दो शव पड़े हैं. पुलिस ने इलाके को घेराबंदी कर दी है. मामले की जांच जारी है. गौरतलब है कि इगोर को अप्रैल 2017 में परमाणु बलों का चीफ बनाया गया था. 