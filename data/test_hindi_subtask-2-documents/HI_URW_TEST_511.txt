यूक्रेनी हमला रोक रहा था रूसी एयर डिफेंस... पुतिन ने प्लेन क्रैश के लिए अजरबैजान के राष्ट्रपति से मांगी माफी

रूस के राष्ट्रपति व्लादिमीर पुतिन ने कजाकिस्तान में अजरबैजान एयरलाइंस के विमान के साथ हुए हादसे को लेकर माफी मांगी है। बुधवार को अजरबैजान एयरलाइंस का विमान देश की राजधानी बाकू से रूस के चेचन्या की क्षेत्रीय राजधानी के लिए उड़ान भर रहा था। यह विमान कजाकिस्तान की ओर मुड़ा और उतरने की कोशिश करते समय दुर्घटनाग्रस्त हो गया। हादसे में 38 लोग मारे गए थे। हादसे में 29 लोगो को जिंदा बचाया गया था। शनिवार को क्रेमलिन की तरफ जारी बयान में पुतिन ने घटना को त्रासदीपूर्ण बताया है।

रूस की भूमिका पर उठे थे सवाल
इसके पहले दो दिनों तक क्रेमिलन ने घटना को लेकर कोई टिप्पणी नहीं की थी। हालांकि, रूसी विमान अधिकारियों ने कहा था कि चेचन्या पर यूक्रेनी ड्रोन हमलों के कारण क्षेत्र में स्थिति बहुत जटिल थी। यूक्रेन और अमेरिकी अधिकारी लंबे समय से हादसे के लिए रूस को जिम्मेदार ठहराने की मांग कर रहे थे। शुक्रवार को वॉइट हाउस के प्रवक्ता जॉन किर्बी ने कहा था कि अमेरिका ने रूसी वायु रक्षा प्रणाली से विमान को गिराए जाने के संकेत देखे हैं। उन्होंने आगे कोई टिप्पणी करने से इनकार कर दिया है।