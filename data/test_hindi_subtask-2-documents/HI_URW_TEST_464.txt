रूस और यूक्रेन ने एक दूसरे पर कर दी मिसाइलों की बारिश, कइयों की मौत और सैकड़ों इमारतें ध्वस्त

रूस और यूक्रेन ने एक दूसरे पर मिसाइल हमलों की बौछार शुरू कर दी है। शुक्रवार को रूस ने यूक्रेन की राजधानी पर ताबड़तोड़ मिसाइलें दागीं। इसमें कम से कम 1 व्यक्ति की मौत हो गई और 9 लोग घायल हो गए। वहीं सैकड़ों इमारतें ध्वस्त हो गईं।
कीवः रूस और यूक्रेन के बीच युद्ध के 3 साल होने में अब केवल 2, 3 महीने का समय शेष रह गया है। इस दौरान युद्ध ने और अधिक भयावह रूप धारण कर लिया है। दोनों देश एक दूसरे के ऊपर इस वक्त ताबड़तोड़ हवाई हमले कर रहे हैं। रूस ने शुक्रवार को तड़के यूक्रेन की राजधानी कीव पर बैलिस्टिक मिसाइल से हमला किया, जिसमें एक व्यक्ति की मौत हो गई जबकि नौ अन्य घायल हो गए। अधिकारियों ने यह जानकारी दी।
रूस ने यह हमला अपने परमाणु प्रमुख के बम ब्लास्ट में मारे जाने के बाद किया है। इस हमले के बाद रूस ने कहा कि यूक्रेन के हमले के जवाब में यह कार्रवाई की गई है। कीव में सूर्योदय से ठीक पहले कम से कम तीन धमाकों की आवाज सुनाई दी। इससे लोगों में दहशत फैल गई। मिसाइल हमले से तीन जिलों में नुकसान हुआ और आग लग गई। शहर के प्रशासन ने यह जानकारी दी ।