युद्ध के उसूलों का उल्लंघन: रूस-उत्तर कोरिया गठजोड़ और यूक्रेनी सैनिकों के साथ बर्बरता के आरोप

ये युद्ध कानूनों का उल्लंघन
कहावत है कि मोहब्बत और जंग में सब जायज होता है, इस फितूर से इतर युद्ध के अपने उसूल होते हैं. जिन्हें नहीं मानने पर वार क्राइम के आरोप में मुकदमे का सामना करना पड़ता है. जिस तरह से सैनिक के शव के साथ बर्बरतापूर्ण बरताव के आरोप यूक्रेन ने लगाए हैं, वो युद्ध कानूनों का खुला उल्लंघन है. ऐसा नहीं  उन्होंने कहा, 'रूस न केवल यूक्रेनी ठिकानों पर हमला करने के लिए उत्तर कोरियाई सैनिकों को भेजता है, बल्कि इन लोगों के नुकसान को छिपाने की भी कोशिश करता है. और अब, हमारे योद्धाओं के साथ पहली लड़ाई के बाद, रूसी कोशिश कर रहे हैं... युद्ध में मारे गए उत्तर कोरियाई सैनिकों के चेहरे को सचमुच जलाने की.'
योनहाप समाचार एजेंसी की रिपोर्ट के मुताबिक, यह वीडियो रूस और उत्तर कोरिया के बीच बढ़ते सैन्य सहयोग के बीच सामने आया है. शनिवार को, यूक्रेन के रक्षा खुफिया अधिकारियों ने कहा कि यूक्रेनी बलों के खिलाफ संयुक्त इकाइयों में लड़ते हुए लगभग 200 रूसी और उत्तर कोरियाई सैनिकों के मारे जाने का अनुमान है.

अमेरिका ने की पुष्टि
व्हाइट हाउस के एक अधिकारी ने सोमवार को कहा कि अमेरिकी फौज और अन्य एजेंसियों का मानना ​​है कि उत्तर कोरिया को 'काफी' सैनिकों का नुकसान हुआ है. यह पहली बार है जब वाशिंगटन ने यूक्रेन के खिलाफ रूस के युद्ध के दौरान उत्तर कोरियाई लोगों की सार्वजनिक रूप से पुष्टि की है. आपको बताते चलें कि इससे पहले उत्तर कोरिया के सैनिक तब चर्चा में आए थे, जब उनको लेकर ये खुलासा हुआ था कि रूस की तरफ से जंग के मोर्चे पर लड़ने के दौरान उन्हें मुफ्त इंटरनेट सेवा मिल रही है और उसका इस्तेमाल वो जमकर पॉर्न (एडल्ट) कंटेट यानी अश्लील चीजें देखने में कर रहे हैं.