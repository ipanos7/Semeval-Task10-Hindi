TV9 कन्नड़, मातृभूमि ने यूक्रेन पर रूसी हवाई हमले के दृश्य बताकर वीडियो गेम की क्लिप चलायी

रूस ने यूक्रेन पर हमला कर दिया है. सोशल मीडिया पर इस हमले से जोड़कर कई ग़लत जानकारियां शेयर की जा रही हैं. लोग किसी और घटना के पुराने वीडियोज़ हाल के हमले का बताकर शेयर कर रहे हैं. ऐसा ही एक वीडियो इस दावे के साथ वायरल है कि रूस के लड़ाकू जेट यूक्रेन पर बमबारी करने के बाद यूक्रेन के हवाई हमले से बच निकले.

फ़ैक्ट-चेक 
वीडियो के फ़्रेम्स को रिवर्स इमेज सर्च करने पर हमने देखा कि यूट्यूब चैनल कॉम्परेड कंपेरिज़न ने जनवरी 2022 में ये वीडियो अपलोड किया था. यानी ये वीडियो क्लिप यूक्रेन में चल रहे हाल के रशियन हमले का नहीं है.

ये वीडियो क्लिप, वायरल वीडियो से 14 सेकेंड लंबी है. वायरल हिस्सा इस वीडियो में 10 सेकंड से शुरू होता है. वीडियो के साथ दी गई जानकारी से हमें पता चला कि ये 2013 के वीडियो गेम ARMA 3 के दृश्य हैं.

ARMA 3 एक ओपन वर्ल्ड, असली दुनिया पर आधारित, मिलिट्री टैक्टिकल शूटर वीडियो गेम है.
इस वीडियो गेम की क्लिप्स पहले भी कई बार अलग-अलग हवाई हमले की बताकर शेयर की जाती रही हैं. ऑल्ट न्यूज़, पहले भी कई बार ऐसे वीडियोज़ की जांच कर चुका है.