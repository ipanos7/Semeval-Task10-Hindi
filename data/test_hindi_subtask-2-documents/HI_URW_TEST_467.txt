सीरिया पर पुतिन का बयान और जेलेंस्की के लिए संदेश: बातचीत की पेशकश और शर्तें

सीरिया पर क्या बोले पुतिन
पुतिन ने कहा कि वह सीरिया के अपदस्थ राष्ट्रपति बशर अल-असद से उस अमेरिकी पत्रकार की स्थिति के बारे में पूछेंगे जो 12 साल पहले सीरिया में लापता हो गया था। पुतिन ने कहा कि उन्होंने अभी तक असद से मुलाकात नहीं की है, जिन्हें मॉस्को में शरण दी गई है, लेकिन उनकी उनसे मुलाकात करने की योजना है और वह उनसे अमेरिकी पत्रकार ऑस्टिन टाइस के बारे में पूछेंगे। उन्होंने कहा, ‘‘हम यह सवाल उन लोगों से भी पूछ सकते हैं जो सीरिया में जमीनी स्तर पर स्थिति को नियंत्रित करते हैं।’’ इस कार्यक्रम का रूस के सरकार नियंत्रित टीवी स्टेशनों द्वारा सीधा प्रसारण किया जाता है तथा पिछले कुछ वर्षों में इस पर घरेलू मुद्दे हावी रहे हैं।

जेलेंस्की को छोड़नी होगी एक चाहत
स्टूडियो में फोन करने वाले ज्यादातर पत्रकार और आम लोग सड़क की मरम्मत, बिजली की कीमतों, घर के रखरखाव, चिकित्सा सेवाओं, परिवारों के लिए सरकारी सब्सिडी और अन्य आर्थिक और सामाजिक मुद्दों के बारे में सवाल पूछते हैं। रूसी सरकारी मीडिया ने बताया कि आम नागरिकों ने शो से पहले 20 लाख से अधिक प्रश्न प्रस्तुत किए। यूक्रेन में रूस की सैन्य कार्रवाई और पश्चिमी देशों के साथ बढ़ते तनाव से जुड़े सवाल इस कार्यक्रम में पूछे जाने की उम्मीद है। पुतिन ने हालांकि कहा है कि रूस संघर्ष के शांतिपूर्ण समाधान के लिए बातचीत के लिए तैयार है लेकिन उन्होंने अपनी मांग दोहराई कि यूक्रेन को उत्तरी अटलांटिक संधि संगठन (नाटो) में शामिल होने की अपनी चाहत को छोड़ देना चाहिए। (एपी)