अडानी के बाद अमेरिका के निशाने पर एक और भारतीय: न्याय विभाग ने संजय कौशिक पर अमेरिकी एयरक्राफ्ट तकनीक रूस को बेचने का लगाया आरोप

अमेरिका में अडानी समूह के बाद एक और भारतीय व्यक्ति को निशाना बनाया गया है। संजय कौशिक नाम के एक और भारतीय नागरिक को गिरफ्तार किया गया है। यह मुकदमा 20 नवंबर, 2024 को जारी किया गया है। 57 वर्षीय संजय कौशिक नामक पर आरोप है कि उन्होंने अमेरिका में झूठ बोल कर विमानों के कुछ पुर्जे खरीदे और उन्हें रूस में बेचने का प्रयास किया। इसी के चलते उन्हें अमेरिकी कानूनों का उल्लंघन करने का आरोपित बनाया गया है।

अमेरिकी न्याय विभाग द्वारा जारी की एक प्रेस विज्ञप्ति में बताया गया कि कौशिक ने अमेरिका के आयात नियंत्रण नियमों का उल्लंघन किया है। यह मुकदमा संजय कौशिक के खिलाफ 20 ओरेगन जिले में दायर किया गया है। संजय कौशिक वर्तमान में अमेरिकी सुरक्षा एजेंसियों की गिरफ्त में हैं। उन्हें अक्टूबर, 2024 में गिरफ्तार किया गया था।

अमेरिका के न्याय विभाग ने दावा किया है कि कि कौशिक ने रूस-यूक्रेन युद्ध शुरू होने के बाद मार्च 2023 में कई लोगों के साथ मिलकर साजिश रची। कौशिक और अन्य पर झूठे बहाने से अमेरिका से अवैध रूप से एयरोस्पेस तकनीक हासिल करने का आरोप लगाया गया है। न्याय विभाग ने आरोप लगाया कि अमेरिकी कम्पनी से यह कह कर तकनीक हासिल की गई कि यह भारत में उपयोग की जाएगी लेकिन इसे बाद में रूस भेजने का प्रयास किया गया।