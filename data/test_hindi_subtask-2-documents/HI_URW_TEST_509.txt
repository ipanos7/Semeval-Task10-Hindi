उत्तर कोरियाई सैनिकों की कीमत पर रूस का युद्ध: ज़ेलेंस्की का कड़ा आरोप

उत्तर कोरियाई सैनिकों की जान की कीमत नहीं'
जेलेंस्की ने कहा कि उत्तर कोरियाई सेना को भारी नुकसान हो रहा है और रूस पर उन्हें 'न्यूनतम सुरक्षा' के साथ युद्धक्षेत्र में भेजने का आरोप लगाया। उन्होंने कहा, 'उनका बहुत नुकसान हो रहा है। हम देखते हैं कि रूसी सेना और उत्तर कोरियाई पर्यवेक्षकों को इन कोरियाई सैनिकों के जीवन की बिल्कुल भी परवाह नहीं है।' दक्षिण कोरिया की खुफिया एजेंसी ने शुक्रवार को कहा कि उसने सहयोगियों के साथ इंटेलिजेंस के जरिए बंदी बनाने की जानकारी प्राप्त की, लेकिन किसी देश का नाम नहीं लिया। 
यूक्रेन के खिलाफ लड़ रहे उत्तर कोरियाई सैनिक
रूस और उत्तर कोरिया दोनों ने ही पुतिन की सेना में उत्तर कोरियाई सैनिकों की मौजूदगी को आधिकारिक रूप से स्वीकार नहीं किया है। हालांकि अमेरिका, यूक्रेन और दक्षिण कोरिया की खुफिया एजेंसियों का अनुमान है कि रूस में उत्तर कोरियाई सैनिकों की संख्या 11,000 से 12,000 के बीच है। कुर्स्क के हिस्सों पर फिर से कब्जे के लिए रूस ने कई उत्तर कोरियाई सैनिकों को मैदान में उतारा। यूक्रेन का अनुमान है कि कुर्स्क में 3,000 से ज्यादा उत्तर कोरियाई सैनिक मारे गए या घायल हुए हैं।